%
% Resumen del proyecto de fin de carrera
%

\section*{Resumo:}

O obxectivo deste proxecto é o deseño e implementación dunha
ferramenta multiplataforma para a visualización de nubes de puntos que
permita a xestión e manipulación de grandes volumes de datos. Este
tipo de \emph{datasets} poden ser obtidos a partir dun escáner LIDAR
ou de alternativas de baixo custo como KINECT.

Este tipo de sistemas capturan un gran volume de información, xerando
nubes de puntos de gran tamaño con miles de millóns de información
xeométrica, color, normais, reflectividade, etc. A consecuencia é un
conxunto de información difícil de manexar de xeito interactivo, ao
non caber completo na memoria RAM dun ordenador e requerir o traballo
desde memoria secundaria (clásicamente un disco duro). Isto complica
a creación de aplicacións en tempo real para a xestión e manexo deste
conxunto masivo de datos.

A ferramenta software desenvolvida neste proxecto ofrécelle ao usuario
final todas as funcionalidades necesarias para o traballo con este
tipo de datos, desde un completo visualizador 3D para render de
puntos, que inclúe características de visualización avanzada de
OpenGL, soporte para o traballo con varias nubes de puntos
simultaneamente, múltiples cámaras diferentes coas que traballar,
características multiresolución, posibilidade de aplicar
transformacións e distintos tipos de pre-proceso sobre os datos, medir
distancias, detección de obxectos na nube de puntos, exportación a CAD
dos obxectos seleccionados, etc

Para a implementación de todas esas funcionalidades partiuse da
biblioteca software PCM, aínda en desenvolvemento e que xurde tamén
na Unidersidade da Coruña. Este biblioteca proporciona unha serie de
ferramentas de baixo nivel para a xestión de nubes de puntos masivas
en hardware de uso común. Neste proxecto non soamente se fai uso das
características existentes de PCM, senón que, ademais da propia
ferramenta de visualización desenvolvida (bautizada como ToVIEW), tamén se extendeu
ampliamente a biblioteca PCM para poder ofrecer todas as funcionalidades
necesarias no proxecto, ademais de varias melloras de rendemento na mesma.

No proxecto abordouse ademais o aproveitamento das posibilidades para
o procesamento paralelo presentes no hardware no que se executa PCM,
tanto en canto á CPU como ás capacidades GPGPU da tarxeta gráfica.

Por último, o paquete software resultante foi deseñado para ser
facilmente integrable nos fluxos de traballo habituais nos sectores da
enxeñería que máis habitualmente empregan escaneos 3D en forma de
nubes de puntos, como pode ser, por exemplo, a topografía.
Durante a realización do proxecto traballouse con profesionais da
topografía habituados a incorporar o uso da tecnolocía LIDAR no seu
traballo, o que facilitou a creación dunha ferramenta útil e versátil
para o usuario final.
No aspecto da fácil integración en entornos profesionais tamén axuda o
feito de tratarse dun desenvolvemento multiplataforma e \emph{open source}.
