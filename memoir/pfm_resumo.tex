%
% Resumen del proyecto de fin de carrera
%

\section*{Resumo:}

O obxectivo deste proxecto é o deseño e implementación dunha
ferramenta multiplataforma para Stereo Matching. Consideramos como visión estereoscópica ou visión tridimensional (3D) a calquera técnica capaz de recoller información visual tridimensional e crear ilusión de profundidade nunha imaxe. De maneira natural a nosa visión é estereoscópica, puidendo percibir sensación de profundidade, afastamento, etc. Isto se consegue grazas á separación horizontal dos nosos ollos, procesando o noso cerebro as diferenzas entre as imaxes percibidas polo noso sistema visual.

Véñense empregando sistemas artificiais de visión estereoscópica para a obtención de información 3D en diferentes aplicacións dende hai varias décadas. O problema central que abordan estes sistemas é o da determinación da correspondencia entre os píxels que proveñen do mesmo punto dos pares de imaxes da escena tridimensional, ou correspondencia estereoscópica.

Tras unha primeira fase de estudo dos distintos algoritmos existentes, levarase a cabo unha implementación secuencial base empregando a linguaxe de programación \CC. Esta linguaxe multiparadigma estende a ampliamente coñecida liguaxe de programación C con mecanismos que permiten tanto a manipulación de obxectos como a capacidade para a programación xenérica. Este compromiso entre eficiencia e versatilidade fai que esta linguaxe sexa ampliamente utilizada en entornos HPC.

Para as versións paralelas do código en CPU utilizarase OpenMP, unha API de programación multi-proceso en plataformas de memoria compartida. En canto á implementación GPU, levarase a cabo cunhas tecnoloxías GPGPU, CUDA e OpenCL, unhas APIs que permiten crear aplicacións con paralelismo a nivel de datos e tarefas que poden executarse en procesadores gráficos.


